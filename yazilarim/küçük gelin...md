# küçük gelin..

**saâdet-i dâreyn’e adım attığı en mutlu gününde yanında olamadığım bacıma..**

Minik serçenin ürkek sesiyle bütünleşen ***sessiz haykırışının ayinesidir bir annenin şefkatine, bam teline dokunan***. Çaresiz gidişin ***elzem veren acısıdır saplanan belki de en derinden bir babanın bağrına***. *“Gitme!”* demek ne denli bencilcedir bilip yutkunur hicranla.

Bir yastıkta kocamışlığın tatlı hediyesi olan meyvelerin bir bir dökülüp savrulmasıdır dalından, yaşamın acısına uyanmak. ***Ve nasıl geçtiği bilinmeyen bir ömrün muhasebesidir karşılıklı ağlaşmaların ardından ihtiyarlamış ellerle dökülen yaşları, incittiği yerden toparlamak..*** Kemale ermenin tecellisidir nihayetinde; uğruna yaşadıklarının yokluğunu-terkedişini yaşamak..! Hem; kara bir ay tutulması, akıl tutulması değil midir cilvesi dedikleri hayatın. Ölüm sessizliğine bürünmüş ***cennetlikler***in yaşadığı yalnızlık senfonisidir payidar olduğu alemin..

Toprağın dibine girecek kadar yaşlansakta oralarda, bir yerlerde büyümek bilmediğimiz bir çift yürek var bizi çocukça kucaklayan. Biz kocamış küçüklerin büyümek bilmediği, büyüyemediği; tek ve en anlamlı diyardır muhakkak, bir ana, bir baba yüreği..

![73c6089f-1bd9-4c44-9bc3-c56b3648ce1e.jpeg](Attachments/659503DE-10DE-44E0-8777-72415A3BF402.jpeg)
