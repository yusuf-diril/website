# Gökyüzüne Kaçtı Uykum, Anne...

**seni gökteki her yıldız kadar seven, dayın.**

**Bir gece vaktiydi...**

Gecenin nefesi ağır, semânın sükûtu derindi.

Uykum, rüyâlarımdan sıyrılıp gökyüzüne firâr etti de,

ben sana dönüp o kelâmı söyledim:

*“Uykum gökyüzüne kaçtı, anne…”*

O ân ne eksildi benden, bilmiyordum;

lâkin içimde bir serinlik dolandı

ne soğuk, ne sıcak

bir pencere açıldı sanki,

ardında yıldızların sustuğu, zamânın eğildiği bir âlem vardı…

Sen geldin.

Sükûtun içinden yürüyüp, gecenin kalbine dokundun.

Avucun başımda bir dua gibi dolaştı,

sesin ruhumda yankılandı.

Ve ben anladım ki, anneciğim,.

Yıldızları seyrederken içime dolan o hafiflik,

senin varlığının ta kendisi…

Seninle beraberken,

karanlık ne ürkütücü,

ne de soğuk...

Senin nefesinle ağaran her gecede

biraz daha büyüyorum.

Adını koyamadığım bir cesaret

doluyor kalbime.

Senin kalbin…

uykunun bile varamadığı bir sahil gibi.

Orada, ben daima selâmetteyim.

**Bilir misin yavrum, bazı geceler vardır...**

Zaman donuklaşır, rüzgâr susar.

O vakitlerde, latîf bir hüzün dolaşır havada.

Gökteki yıldızlar biraz daha derinden bakar yere,

ağaçlar yapraklarını daha içli kımıldatır.

Ve bazı çocuklar

bu sükûtu kalpleriyle işitir.

O gece…

“Gökyüzüne kaçtı uykum, anne” deyiverdin ya

artık ne vakit hatırlasam, kalbimin en mahfî köşesinde

titrek bir kandil yanar.

O kelâm… bir çocuğun dilinden dökülen o ince sâda,

sanki semânın gönlünü araladı.

Bir sır sızdı gecenin koynundan

belki ruhun sezdiği bir esrâr.

Belki de uykun, kuş misâli kanatlandı o gece;

usulca göğe urdu.

Ardında, ruha dokunan, lâkin lisânla anlatılamayan bir boşluk bıraktı.

O boşluk ki…

bazen bir damla yaş olur düşer yanağa,

bazen suskunluk gibi çöker dudağa,

bazen de ellerime sarılan minicik avuçlarda gizlenir.

Lâkin bilmelisin, ana yüreğinin tâ içinden bir nasihat bırakmak isterim:

*Her firâr eden uyku, ardında bir fecir taşır.*

*Ve her fecir, kalbin yeni bir menfezini aydınlatır.*

Senin kalbin ise…

öyle pâk, öyle nahîf, öyle derin ki..

Orada, göğe kaçan uykular bile yıldız misâli tebessüm ederek konaklar.

Belki bir gün, bu satırları okuyacak olursan.

O gecenin sükûtuna tekrar kulak vereceksin.

Ve içinde, bir ürperti değil;

nazenin bir gam, ince bir sükûn titreşecek.

Henüz lisânın kifâyet etmediği o hissi anlatamayacaksın belki,

ama bileceksin:

*Bazı duygular, ne vakit doğduğunu bilmeden büyür.*

Ve sen, o gece…

büyümüş bir cümle fısıldadın kâinâta…..
